<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Бесконачни геометријски ред са применама</title>
    <link rel="stylesheet" type="text/css" href="css/style.css">
    <link rel="stylesheet" href="assets/fontawesome-free-5.8.1-web/css/all.css">
    <script src='https://cdnjs.cloudflare.com/ajax/libs/mathjax/2.7.5/latest.js?config=TeX-MML-AM_CHTML' async></script>
</head>
<body>
    
    <section class="hero">
        <nav class="navbar nav-transparent" id="navbar">
            <span class="navbar-toggle" id="js-navbar-toggle">
                <i class="fas fa-bars"></i>
            </span>
            <a href="#" class="logo">Милош Брковић</a>
            <ul class="main-nav" id="js-menu">
                <li>
                    <a href="#" class="nav-links">Почетак</a>
                </li>
                <li>
                    <a href="#sadrzaj" class="nav-links">Садржај</a>
                </li>
            </ul>
        </nav>
        <div class="hero-inner">
            <h1>Бесконачни геометријски ред са применама</h1>
            <h2>Матурски рад из математике</h2>
            <a href="#sadrzaj" class="btn">Почни...</a>
        </div>
    </section>
    <main>
        <h1 id="sadrzaj" class="tittle">Садржај</h1>
        <div id="main">
            <article>
                <div class="text">
                    <h3>Увод</h3>
                <p class="str">Пре више стотина година у Индији је живео краљ Ширхам који је волео да игра игре, али се заситио старих игара и хтео је нешто са више изазова. Затражио је од сиромашног математичара Сете бен Дахира, који је живео у његовом краљевству, да му измисли нову игру. Та нова игра је шах. Краљ се толико одушевио да је математичару за награду понудио шта год пожели. ,,Желео бих да ми на прво поље шаховске табле дате једно зрно пшенице, на друго два, на треће четири, и на свако следеће поље дупло више зрна пшенице него на претходном пољу“, рекао је ,,скромни“ математичар. Краља је овај одговор увредио, али је ипак наредио својим слугама да математичару дају тражену награду. Убрзо је схватио да у читавој Индији нема довољно пшенице да се попуне сва поља шаховске табле.
                        Број зрна пшенице није ништа друго него сума првих 64 члана геометријске прогресије, почетног члана 1 и количника 2 и она износи 18 446 744 073 709 551 615 (18 квадрилиона 446 трилиона 744 билиона 73 милијарде 709 милиона 551 хиљада 615).
                        </p>
                <a href="views/uvod.html"><button>Више</button></a>
                </div>
            </article>
            <article>
                <div class="text">
                    <h3>Бесконачни ред</h3>
                <p class="str">Бесконачни ред је збир бесконачног низа бројева
                        \(a_1+ a_2+ a_3+⋯+ a_n+⋯\)
                        Када постоји бесконачно много чланова за сабирање у бесконачном реду, не можемо само сабирањем да видимо шта ће испасти. Уместо тога, обраћамо пажњу на оно што бисмо добили сабирањем првих n чланова низа и престајемо са даљим сабирањем. Збир првих n чланова
                        S_n= a_1+ a_2+ a_3+⋯+ a_n
                        је обича коначан збир и може бити израчунат једноставним сабирањем. Он се назива n-ти парцијални збир. Како n постаје веће, очекујемо да парцијални збирови постану све ближи граничној вредности у истом смеру у коме се чланови низа приближавају граничној вредности.
                        </p>
                <a href="views/beskonacniRed.html"><button>Више</button></a>
                </div>
            </article>
            <article>
                <div class="text">
                    <h3>Геометријски редови</h3>
                <p class="str">Геометријски редови су редови форме
                        \(b+bq+bq^2+⋯+bq^{n-1}+⋯=\) 
                        \(=\sum_{n=1}^\infty bq^{n-1}\)
                        у којима су a и r непроменљиви реални бројеви и a ≠ 0. Ови редови могу такође бити написани као ∑_(n=0)^∞▒〖bq^n 〗. Количник q може бити позитиван, као у
                        1+  1/2+  1/4+⋯+ (1/2)^(n-1)+⋯,
                        или негативан, као у
                        1-  1/3+  1/9-…+ (-1/3)^(n-1)+⋯.
                        Ако је q = 1, n-ти парцијални збир геометријског реда је
                        S_n=b+b(1)+b〖(1)〗^2+⋯+b(1)^(n-1)=nb,
                        
                        Теорема 1. У геометријском низу (b_n) на првим чланом b_1 и количником q, за све природне бројеве n важи:
                        </p>
                <a href="views/geometrijskiRedovi.html"><button>Више</button></a>
                </div>
            </article>
            <article>
                <div class="text">
                    <h3>Примене геометријског низа у економији</h3>
                <p class="str">Једну од најчешћих промена геометријског низа проналазимо у економији, првенствено код сложеног каматног рачуна. Новац стављен у банку назваћемо главница (C), годишњу каматну стопу ћемо обележити са p, а износ камате са I. Годишњи износ камате је I=  Cp/100, а након n година износиће I= n Cp/100 . Главница C на крају n-те године износи
                        C+I=C+n Cp/100=C(1+ pn/100)
                        Код повољнијег начина штедње, с једнократном уплатом, рачунају се ,,камате на камату“. После годину дана главница износи
                        C_1=C+  Cp/100=C(1+ p/100).
                        На крају друге године ће се рачунати камата на почетни износ C_1.
                        C_2= C_1+  (C_1 p)/100=  C_1 (1+ p/100)=C(1+ p/100)^2
                        Након n година C_n=C(1+ p/100)^n,q=1+  p/100,q је декурзивни каматни фактор.  C_n=Cq^n. Своте C,C_1,C_2,…,C_n чине коначни геометријски низ и C_n  ≠C(1+ p/100)^(n-1) као што треба бити за n-ти члан геометријског низа јер C_n није n-ти члан овог низа већ n+1 јер први члан C није индексиран бројем 1, тек је други означен са C_1.
                        </p>
                <a href="views/primeneEkonomija.html"><button>Више</button></a>
                </div>
            </article>
            <article>
                <div class="text">
                    <h3>Зенонови парадокси; Бесконачни геометријски низ</h3>
                <p class="str">Зенон (490-430 п.н.е.) био је предсократовски грчки филозоф, који је припадао елејској школи. Познат је по својим парадоксима:
                        Дихотомија. Кретање је немогуће јер ,,оно што је у покрету мора прво прећи пола пута пре него што стигне до циља“. Ако неко тело треба да пређе путању од тачке A до тачке B, онда оно мора да пређе и тачку B_1 која се налази на средини те путање. Такође, оно мора да пређе и половину растојања AB_1. Одавде закључујемо да је кретање немогуће јер свако растојање има своју половину, тј. свака половина има своју половину.
                        Ахил и корњача. ,,У трци, најбржи тркач никада не може престићи најспоријег, зато што гонитељ прво мора доћи до тачке одакле је гоњени пошао, па према томе најспорији увек има предност.“ Замислимо да Ахил трчи против корњаче. Ахил се налази у тачки A, а корњача у тачки K, на одређеном растојању испред њега (дата јој је предност). Ахил трчи x пута брже, али када он стигне до тачке K, корњача ће се за неко растојање померити у тачку K_1. Када Ахил стигне у тачку K_1, корњача ће се одмаћи од њега у неку тачку K_2, и тако редом. Одатле закључујемо да ће корњача увек имати предност над Ахилом, небитно колико мала она била, то јест да Ахил никада неће стићи корњачу.
                    </p>
                <a href="views/zezonoviParadoksi.html"><button>Више</button></a>
                </div>
            </article>
            <article>
                <div class="text">
                    <h3>Литература</h3>
                <p class="str">1.	Морис Д. Веир, Џоел Хас, Френк Р. Ђордано ,,Томасова математичка библија Вештина Рачунања”, Грађевинска књига, Београд.
                        2.	Јелена Пауновић, Весна Тимотијевић, Младен Зени ,, Геометријски низ”.
                        </p>
                <a href="views/literatura.html"><button>Више</button></a>
                </div>
            </article>
        </div>
    </main>
    <footer>Гимназија Смедерево, 2019.</footer>

    <script src="./js/main.js"></script>
</body>
</html>